210 IOANNIS STOBAEI

Quod si rem potius spectes quam vocis sonum,
Legitimus est frugi omnis, et nequam nothus.
11. Euripides AEgeo.
Non nobilitas tanti est, quanti
Vivere recte.
12. Sophocles Tereo.
Matre editos ac patre communis fovet
Lux obstetricatu suo:
Nec natus alter altero excellentior,
Sed hos atroci verbere
Fortuna saevum tractat: illis in sinum
Effundit immensas opes:
Sunt servitutis quos sub immiti jugo
Pressos tenet necessitas,

TITULUS LXXXVII.

NON SEMPER LIBEROS RESPONDERE BONIS
AC GENEROSIS PARENTIBUS.

1. Euripides Antigona.
Prolem' parentum quod ferunt mores sequi,
Falsum revincit saepe natorum indoles.
2. Phocylides.
‚Å¥ Hoc quoque Phocylidae: pars maxima nobilitatis
Nil aut consilio pollent, aut voce diserta.
3. Sophocles Tyro.
Tanto grege in mortalium,
Non semper e vili satu
Enascitur mens degener:
Non semper e propagine
Boni creantur nobili.
Nil usque constans: sed vagae
Sunt rebus humanis vices.

