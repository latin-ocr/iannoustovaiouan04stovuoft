FLOEILEGIUM. Τιτ. 64. 159

Alitis huc illuc instar volat, inque puellas, .
Inque viros fertur: sedet intra visoem tandem.
y 21. Bion Bucolicis.

Dum nemoris densa volucres sectatur in umbra,
Illic forte puer fugitivum vidit Amorem
Pallentis buxi ramos super: ut videt illum,
Ut gaudet, magnam spei-ans captare volucrem,
Et subsultantem nunc huc nunc protinus illuc
Insequitur jaculis, prope deficiente pharetra.
Iratus tandem, toties fallentia tela
Projicit‚ atque seni cum fletu narrat aranti
Deceptas‚ ductu quas ipsius hauserat, arte&
Et simul arboribus latitantem ostendit Amorem.
Ille movet ridens canum caput, atque ita fatur:
Parce hoc aucupio: parce hanc tentare volucrem:
Perniciosa fera est. Longe fuge: sat mihi felix
Si nunquam capias: at si te fecerit aetas
Aucta virum, qui nunc fugit et salit, ipse secutus
Ultro aderit, capitisque tui se in parte locabit.

22. Idem. γ

Blanda Venus, Venus alma, J ovis pelagique propago,
Cur adeo dura es mortalibus et superis Dis?
Non satis hic dixi. Cur hostis es omnibus, et cur
Tantum ac tale malum genuisti mater Amorem,
Immite ingenium velat qui dispare forma?
Cur autem volucrem jaculatoremque dedisti,
Scilicet ut quamvis crudelem evadere non sit?

23. Theocritus.

Nunc scio quid sit Amor. Gravis est Deus: ille leaenae
Uberibus nemorum subter querceta pependit,
Qui mihi nunc imis flagrans procul ossibus haeret.

23. Incertus.
Proh dolor, amores quanta sunt homini mala?

