66 IOANN IS STOBAEI

Deserta et his contemta, praesidium mihi
Quos decuit esse? cordis ignavi est nimis
Flagitia tanta posse inultam perpeti.
Sed, anime, ne tu te quoque his prode in malis.
Proh constitutum est. Fugite conspectus mem,
J am fugite, pueri. Pectus implevit mihi
Cruenta rabies. Ο manus, ambae manus,
In quale facinus noster armatur furor Ρ
Audacia ο miseranda. Quam longos meos
Perdo labores ipsa momento brevi.
3 5. Euripides Medea.
Et nunc aperte tueor, et saepe antehac,

Grave pondus irae ferre quam sit arduum.
36. I bidem.

Difficilis illa est ira et immedicabilis,
Quae prius amicos lite committit fera.
37. Idem Telepho.
Consilia ut irae praeferas tempus jubet.
38. Idem Medea.
At mihi subegit ira vim prudentiae‚
Fons maximarum cladium mortalibus.
’ 39. Incertus.
Periculorum messis iracundia est.
40. Incertus,
⁰ Miserum alloquendo si suis exasperat
Cognata dictis turba, facit improvide.
41. Homerus Iliade.
Pelide‚ rege magnum animum, miserescere non te -
Nescia corda decent. Superi flectuntur et ipsi.
42. Ibidem.
Sicne jubes salsi rector, Neptune, profundi,
Haec me verba J ovi tam dura atque aspera ferre?
An potius flectere? bonis mens ferrea non est.

t Refer ad Tit. CXXV.

