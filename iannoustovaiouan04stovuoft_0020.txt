1 2 IOAN N IS STOBAEI

Sententiarum vis paternarum excidet.

Dabo ergo gemmas quae juventutem juvent, .
Sermone quamvis multa complectens brevi. ’
Benignus esto semper et tractabilis:

Nec diviti largire plus quam pauperi.

Da te fruendum pariter ex aequo omnibus.
Negotiorum‚ de duobus quae imminent,
Statim alteri animum adverte, ne procrastina.
Fundare si vis solia mansurae domus,

Opes iniquas sperne. Nam quae per nefas
Trans limen intrant, stare non possunt diu.
Fac aliquid habeas: inde nobilitas venit,

Et nuptiarum copia optimatium.

At pauper, adsit quamlibet sapientia,
Expers honoris nomen habet inglorium.
Tales amicos quaere, qui verum loqui
Constanter ausint: obde ferratas fores

His, qui infideles gratiae se mancipant.
Adsuesce senibus: utile est commercium.
Brevis voluptas saepe tristitiam parit.

Ad dignitatis alta vectus culmina

Ne civium corporibus illudas cave:

In sese et enses acuit et laqueum vocat
Quicunque honesti pauperis spurcat domum.
Mandare noli non probis rempublicam :
Namque impiorum natio, gazam sibi

Vel imperi vim nacta, desultat ferox,
Crevisse cernens spem supra subito lares.

Et jam manum da, nate, tangendam patri,
Valeque. Nam te prohibet amplecti pudor:
Cor quippe non muliebre sapientem decet.

19. Theognis.

Illi lingua sapit, oculi quoque, nec minus aures,
Quaeque sita in medio est pectore mens animi.

