280 IOANN IS STOBAEI

B. Decet: at monere levius est quam perpeti.
8. Idem AEolo.

Eheu dolorem quis malis tantis neget?
Quis audiens tantum ista fletu temperet?
9. Mas-chio. Ι
Celebre inter homines illud est dictum vetus:
Consilia nullus est labos aliis dare:
At ipse si laedaris animose id pati,
Onus profecto est omnium gravissimum.

TITULUS CXV.

LAUS SENECTUTIS.
1. Euripides Phoenissis.
Eteocles, audi: nonnihil fert commodi
Senecta secum. Multa quae membris virens
Nescit juventus monstrat experientia.
2. Idem Bellewphonte.
Nate, efficaces hinc quidem juvenum manuS‚
Sed plus senes prudente consilio valent.
Rerum magistra quippe multarum dies.
3. Idem Erechtheo.
Seniliores quaere consuetudines:
Solis dicatam risibus lasciviam
Contemne. Brevis est flos voluptatis malae.
4. Menamder.
Auferre nobis alia cum soleat dies,
Prudentiam constabilit et corroborat.
5. Euripides Melanippa.
Antiqua fatur dictio: juvenum quidem

Plus opera, sed consilia plus pollent senum.
6. Idem Peleo.

Plus, nate, senium corde juvenili valet
Maturitate mentis et vi consili,
Inscitiamque vincit experientia.

