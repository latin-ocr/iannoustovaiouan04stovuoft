176 IOANN I S STOBAEI
13. Idem Melanippa.

Sors conjugii
Media, et parvo contenta domus,

Mortalibus optima res est.
14. Idem Andromacha.

‚Multo optatius,
Generum aut amicum pauperem adipisci ac probum,
Quam divitem pravumque. Tu nullae es rei.

TITULUS LXXIII.

VITUPERATIO MULIERUM.

1. Euripides.

Vis saeva fluctuum, ira qnos ponti ciet:
Saeva est et ignis anima, et amnis vortices:
Res saeva egestas: *saeva sunt mille altera.
Tamen muliere saevius nullum est maium.
Non ullus istam pingat aerumnam coior:
Non ulla fingent verba. Quod si quis Deus
Hanc reperit, idem quisquis est summi mali
Se sciat opificem hominibus infestissimum·

2. Menander.
Periculi
Res plena est mulier recte cum fari incipit.
’ 3. Euripides Hippolyto.

Odio mulierum peetus expleri nequit.
Pet-eant. Nec eadem me pudet semper loqui,
Quando esse et illas non pudet semper maias.
Aut igitur illas melius ut vivant doce,

Aut patere me illas usque et usque incessere.
4. Menander.

Grave est habere foeminae verbis fidem.

