178 IOANNIS STOBAEI
17. Idem Andromacha.

Ex miseriis foeminas
Quaedam voluptas sequitur, ipsas miserias
In ore habere semper et lingua sitas.
18. Ibidem.
Natum invidere est omne foemineum genus,
Nec posse thalami ferre consortem sui.
19. Ibidem.
Confiteor. Atqui belluarum morsibus
Et anguium aliquis remedia invenit Deus:
Contra mulierem, vipera pejus malum ⁸
Flammaque, nulla inventa medicina hactenus.
Tam saeva generi pestis humano sumus.
20. Idem Bellerophonte.
O foeminarum pessima: hoc in nomine
‘Nam continetur quicquid est opprobrii.
21. Idem Damae. Δ
Ita fama perhibet, foeminas astu magis
Pollere, ferri laude potiores viros:
Nam si daretur fraudibus victoria, ι
virile nostras iret in leges genus.
22. Ibidem.
Tecum fatebor: nil nisi spolium sumus
Miserae mulieres, ni virum virtus juvet.
23. Idem Hippolyto.
Proque igni novus
‘Successit ignis, atque inexpugnabile
Malum, mulieres.
24. Idem Ino.
Quanto virili sexus infelicior
Est foeminarum! quippe quantum linquimur
Virtute, tantum scelere superamus viros.
2 5. Ibidem.
Ο misera vita, pectora o muliebria:

