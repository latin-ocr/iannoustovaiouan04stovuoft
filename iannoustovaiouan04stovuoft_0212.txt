⁴ 204 IOANNIS STOBAEI

Retro gesta repraesentans: verum adeo insuper
Reliquit animi medicatrices litteras.

T1TULUs Lxxxli.

DE LITTERIS IN CONTRARIUM.
1 . Euripides Hippolyto.
Eheu quod ipsis non datum est rebus loqui, ,
Ut nil valeret erudita oratio:
Nam nunc diserti callide verum clepunt,
Et sequiori mancipant causae fidem.
·2. Idem Antiopa.
Fandi peritus si qua se causa offerat,
Pro parte utravis facile dissertaverit⁰¹ .
3. Evenus.
'Sunt quibus is mos est, nullo ut discrimine contra‘
Dicere, non etiam dicere recta velint.
His ego censuerim vetus hoc debere reponi:
Illa tibi placeant, dum magis ista mihi.
Rem bene si dicas, prudentes flectere paucis ’
Est tibi: sunt etenim ductilis ingenii.

TITULUS LXXXIII.

QUALES PARENTES ERGA LIBEROS ESSE OPORTET.

1. Menander.

Auditu nil tam suave, quam cum filium

Compellans genitor veris laudat laudibus.
2. Idem.

Quoties minatur filio iratus pater,

Vel amans amanti, multa mentiri solent.
3. Euripides Melanippa.

Cuicumque pater est durus, inclemens domi,

Gravi atque grandi premitur adolescens malo.

