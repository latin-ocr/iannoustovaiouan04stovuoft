150 IOANNIS STOBAEI

Idem Hymsno alio.
AEternam Veneris seriem cantare paramus,
Et regale sacri fontis caput : unde profecti,
Immortale genus, pennatum numen Amores ε
Quorum alii telis mentem ferientibus urunt
Pectora, ut illecebris sublime trahentibus icta
Matris conspiciant rutilum fulgentia templa.
Ast alii patris imperio sapientipotentiS,
Perpetuam cupidi sobolem submittere mundo,
Immittunt animis vitae terrestris amorem.
Rursum alii coetus et foedera conjugiorum
Cum magna curant cura, mortalis ab ortu
Seminis ut semper ge'nus immortale propagent.
Omnibus hic labor est, Veneri servire parenti..
¹ Ο Dea, nam nihil est tua quod non audiat auris,
Immensum coeli seu circum volveris axem,
Diceris unde animam Mundo inspirare perennem,
Seu septemgeminos orbes super, aethere summo,
Suppeditas nostris connexibus indomitam vim,
Audi, te veneror: moestumque laboribus aevum
J ustificis semper telis mihi sancta guberna,
Antecavens facibus pateant ne corda profanis.
Incertus. [Anthol. Pal. IX. 39.]
Blanda Venus Musis: Venerem celebrate puellae,
Ne meus hic in vos arma capessat Amor. ¹
At Veneri Musae: Marti jactare memento
Talia3 nam nobis non volat iste puer.
Orpheus Hymnis.
Sanctum, almum, facilem, magnum veneramur Amorem,
Pennatum, igniferum, velocipedem, arcitenentem,
Qui colludere amat mortalibus et superis Dis,

Vorsimanum, geminum, claves rerum omnium habentem,-

AEtheris immensi, telluris et aequoris et quae
Terra parens hominum generi spirantia nutrit,

