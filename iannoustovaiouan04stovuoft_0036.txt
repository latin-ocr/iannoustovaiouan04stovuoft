28 IOANNIS STOBAEI

27. Aristophon Medico.
Inter sacrata sunt domus meretricium:
Nam non solent patere nil habentibus.

28. Apollodorus Calmnniatmv.
Forem vecte oppilamus: at nemo interim
Adeo obseratam januam fecit faber,
Quae non feli pateret atque adultero.

29. Batho.

Cum vita in hominum vulgo occurrant plurima
Quibus excitatur libera indignatio,
Tum mihi bilem illi ante alios praecipue movent,
Flagrare amore morum qui se dictitant,
Et sic latere sperant, dum quod sentiunt
Pingunt colore vano falsimonioe.
Quod namque mores attinet, juvenis seni,
Vel laevis hirto, per J ovem, quid interest?

30. Phoenic-ides.

Non possum vitam ducere hanc meretriciam,
Ita me Venus amet, Pythias : nec dic mihi,
Disperii: nihil id ad me, cupio absistere.
Amator primus obtigit miles mihi:

Is mihi narrabat pugnas liberaliter,

Et vulnera ostentabat: sed dabat nihil.
Multas a Rege se retulisse gratias ’
Memorabat, repetens hoc identidem mihi,
Et propter illas quas narrabat gratias
Totum sibi annum me ductavit gratiis:
Quare hunc reliqui. Glorioso militi
Successit medicus, multos qui quottidie
Urebat et secabat, pauper carnifeX‚

Qui mihi multo illo visus est crudelior:
Narrabat ille quod hic faciebat sedulo.
Fortuna tertium mihi dedit philosophum, ⁸*
Cui pallium erat et barba et sermonum satis.-

