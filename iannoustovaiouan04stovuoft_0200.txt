192 IOANN IS STOBAEI

Sibi expetiscit; quae si abunde suggera8‚
Ubique praesens illa et spectans omnia,
satiata obtutu, manet immunis criminum.
Viri quoque ipsi quae latent captant magis.
At qui serarum vectiumque obstaculis
Uxorem servat, sapere ut videatur sibi,
Reapse totus plenus insipientia est.
Nam si qua nostri sexus extra cor habet,v
Et telo et penna citius avolaverit,
Neque illam asservet oculea Argi vigilia.
Ita ad mala alia ludibrium est accessio:
'Uxorque virque intereunt despicabiles
28. Sophocles Acrisio.
Cum maxime sit virgo, et Argis edita,
Quarum decus silere, vel pauca eloqui.
29. Euripides Iphigenia.
Vir adest : tacendum z nequid accersam probri
Ignara et errans, inque eam partem cadat,
Quo non sit a me destinata, oratio.
Male foeminarum res habent sese ad viros.
Bonae probaeque cum malis promiscue
Habemur odio. Tanta sexus miseria est.
30. Idem Medea.
At ipsa consors usquequaque J asofni.
Id ad salutem namque momentum grave est,
Non dissidere conjugum sententias.
31. Idem Phryx-o.
Recte locuta est. Namque id uxorem decet,
Socialiter tolerare fortunam viri.

