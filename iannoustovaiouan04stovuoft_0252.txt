244 IOANN IS STOBAEI

Idem. [Anthol. Pal. VII. 688.]
Nil nisi ventus homo est, hostis sibi maximus ipse,
Et toto vitae scit nihil in spatio.
Incertus. [Anthol. Pal. X. 124]
Omnia sunt risus, cinis omnia, et omnia nil sunt.
Nam constant ex his quae ratione carent.
Incertus. [Anthol. Pal. XI. 348.]
Res omnes te odere, feris homo saevior, et te,
Omnia cum perdas, undique fata manent.
Si terra fugias, juxta lupus: arboris altae
Si scandas ramos, heic timor aspis adest.
Si tentare tibi Nilumplacet, insidet, ultor
J ustus in injustos, has crocodilus aquas.
Incertus. [Anthol. Pal. X. 123.] „
Quae fuga, vita, tui letho sine? plurima tecum
Vitatu mala fers aspera, dura pati.
μ Dulcia, quae natura tibi dedit: aurea caeli
Signa, jubar Phoebi, Luna, solum, maria.
Caetera sunt tantum metus et dolor: et bona siqua
Contingunt, tergum saeva premit Nemesis.

75. Homerus.
¹¹ J uppiter ex animo, ex animo dilexerat illum
Cynthius: extremos ideo non attigit annos.

x TITULUS XCIX.

DE MOERoRE.

1. Philemon.

Multum malorum causa sola atque unica est
Tristitia. Moeror quippe ceritos facit,
Aliasque pestes generat insanabiles.

“ Refer ad Tit. cxx1. ¹ Cohaeret cum Tit. CXXIV. et cum Tit. vll.

