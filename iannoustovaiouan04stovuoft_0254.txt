246 IOANN IS STOBAEI

11. Idem Andromeda.

Malum futurum nulla non metuit dies,
Graviusque torquet ille venturus dolor.

12. Idem Antiqua

Intelligo quae patior. Haud levis is dolor:
Aliqua est voluptas abstrahi a sensu mali,
Interque damna quaestui ignorantia est.

13. Incertus.
Haec audiens miserere. Nam trux calamitas
Exprimere gemitus etiam ab ignotis solet.
14. Incertus.
Sine moeroribus
Homo natus aevum nullus exegit suum,
N ec finem adusque pertulit res prosperas.
15. Euripides Oreste.

Res ante cunctas luctus exitio est mihi:

Difficile numen3 attamen sanabile.
16. Idem Alcmcma.

5 Generosa sunt tua forte, sed prudentia
Carent facinora. Non placet laudabilis
Miseria: praestat quippe res rumoribus.

17. Apollodorus Circumscriptis.

Non possidentem multa nuncupaveris
Recte beatum, sed tristitia qui vacat.

18. Menander.
Natura hominibus multa cum gignat mala,
Tristitia est majus omnibus malis malum.
19. Sophocles Tyro.
² Saepe aeger animus corpori morbos dedit.
20. Idem Eriphyle.
Homo quid repugnem cladibus caelestibus,

1 Refer ad Tit. 1v. ² Refer ad Tit. XCVII 1.

