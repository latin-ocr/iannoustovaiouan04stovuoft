88 IOANNIS STOBAEI

” 6. Homerus.
Vox elapsa fugit, melius quae indicta fuisset.
7.‘ Idem.

Semper verba libet tibi fundere: erede, disertum
Non decet esse nimis.

8. Nicostratus.

Si multa indesinenter et propere eloqui
Sapientiae esset signum, certe hirundines
Sapientiores hominibus multo forent.

9. Euripides Bacchis.

Sapientis umbram dat tibi versatilis
Tua lingua: dictis sed tuis mens non adest.

10. Idem Antiopa.

Silentium corona cordati viri est:
Caret cupito gaudio loquacitas,
Suspecta amicis, civitatibus gravis.

11. Sophocles Aleadis.

Quid verba fundis impetu tam prodigo?
Semper molestus est Supervacuus labor.

12. Menander.

Turpe est profecto, quoties, qui lingua valet,
Lingua sermones ejaculatur futiles.

13. Euripides Bacchis.

Spretrix legis iniquitas
Effraenisque lociuacitas
In fines miseros ruunt,

, 14. Menander.
Nec saxum facile valida projectum manu
Reprehendas‚ nec sermonem qui lingua fugit.
15. Euripides Dictye.
Semper loqui discupere, nimis'est regium.
16. Sophocles Alete.
Quicunque sese semper audiri cupit,
Aliis molestus quam sit haut intelligit.

