110 IOANNIS STOBAEI

12. Pindarus.

Qui contumeliosus est in alterum

Et ipse tantundem ferat. '
l 13. Sophocles.

Laudo: sed et tu noveris verbum vetus:

Vir clarus humili saepe de sorte exiit.
14. Moschio.

Iram repelle, et verba tibi quae proferam
Pacatus audi. Quae benignum oratio
Nacta audientem est, non caret fructu suo.

15. Apollodorus.

Orationem qui audit, ut bene judicet,
Prius ipse secum de' oratore judicet,

Quis sit, cujatis, qua domo, qualis, quibus
Puertia abusque studiis sese addixerit.
Nam qui suum ipse florem aetatis prodidit,
Apprime est aptus civitatem evertere.

Non illi turpe excidere et explodi putant.
Nihil relinquunt intentatum, cum pudor
Postico elapsus pridem ab ipsis fugeritÎ‡
Horum quisque audet experiturque omnia,
Contra ruborem frontis invictissimae,
Mendax, perjurus testis, sartor litium,

Fur, publicanus, comessator, denique
Tribum cinaedus perdit, aut urbem quoque.
Namque urbes totaS, ista quas pessum dedit
Scabies, si advortas, recitem tot numere, Theon,
Recitare ut censum navium me existimes.

