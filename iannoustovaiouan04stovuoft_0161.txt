 

FLORILEGIUM. Trr. 63. 153

Alitibus laquei, retia tensa feris,
Virginibus caluisse, viris. O J uppiter, o rex,

Non ego sum solus ε te quoque vicit Amor.

Idem.

Venisti tandem post tres noctesque diesque,

Ο puer: at miseros lux una absumit amantes.
Idem.

Aspirent utinam faciles ambobus amores,

Nomina venturi celebrent ut nostra nepotes.
Moechiae.

Amissum nuper clamans Venus anxia natum :
Ecquis, ait, triviis palantem vidit Amorem?
Ille erro meus est. Pretium grande auferet index,
Basiolum Veneris: sed enim non basia tantum
Ille feret, puerum quicunque adduxerit, hospes.
Viginti in pueris facilis puer ille notatu.
Igneus in vultu color est, non candidus: igne
Lumina bina micant: mens improba, blanda loquela z
Non quod sentit, idem fatur quoque: mellea vox est,
At cor implacidum quoties furit: insidiator,
Nunquam vera loquens, pravus puer, aspera ludit.
Crispula caesaries: nulla est reverentia fronti.
Utraque parva manus, sed longe docta ferire
Ipsas usque fores Orci atque Acherusia regna.
Corpore nudus agit: mens quaerit tecta latebras.
Alitis huc illuc instar volat, inque puellam,
Inque viros fertur, sedet intra viscera tandem.
Arcus parvus adest: et in arcu missile telum,

Hoc quoque non magnum ; summum sed in aethera fertur,
Auratam dorso pharetram gerit: intus acerba

Spicula conduntur, queis me quoque vulnerat ipsam.
Haec crudelia cuneta: sed est crudelior illis

Fax, quae parva licet, novit tamen urere Solem.
Hunc tu si invenias, strictum rape: parcere noli.

