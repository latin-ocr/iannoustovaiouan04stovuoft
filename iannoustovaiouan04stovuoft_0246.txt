238 IOANNIS STOBAEI

Nos sponte nostris non adessemus malis,
Addiceremus corda nec doloribus.
1 7.. Philemon.

Si rem fatemur, omnium miserrimum
Quaecunque vivunt aestimandus est homo.
Nam curiosa cuncta sollicitudine
Rimans laborat semper, et saepe excidit.

Tum terra mater caeteris animantibus
Quotidianum sponte victum suggerit,
Dans sponte, sumat cum nihil. Nobis malum
Est illa nomen. Quod satum est, sortem meram
Resolvit aegre: foenore ut se liberet
Allegat aestum vel pruinosum gelu:
Ac forte, solus quando homo negotium
Ipsi facessit, dum fodit subter super,
Frustratione hac se vicissim ulciscitun

18. Batho AEtolo.

Lapsum te esse hominem quid novi est? nam perpetim
Vitam agere fortunatam portenti est loco.

19. Menander.

Si quis labores nullos detrectaverit,
Divitias facile hac indipiscetur via :

Aut sapiens fiet, ingenium si exerceat3 γ
Aut sanus, rigidam observans victus regulam.
Sed una res est nullis quae laboribus
Potest parari, perpes indolentia.
Nam non adversa tantum moestitiam ferunt,
Sed et secunda pariunt sollicitudinem.

20· Philemon Ffflhebo.

Non ut videtur hi qui in alto navigant,-
Soli jactantur tempestatibuS, Laches,

Sed et hi spatiantur qui porticibus publicis,
Aut intra septa se domorum continent.
At illi qui se pelagi credunt fluctibus,

