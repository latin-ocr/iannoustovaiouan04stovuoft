188 IOANNIS STOBAEI

Quicquid non recte scit foemina, quaerere noli.
Sin te consiliam sociam velit esse suorum,

Sis voces audire celer, sed reddere tarda

Dispice cunctando. Nihil illum hortere rogesve
Arbitrio fecisse tuo: res plena pericli est.

Quae sapit, illa satis primos sibi credat amores,
Nec velit unquam oculis spectari nuda secundis.
Si videas peccare virum, fen (ferre necesse est)
Et tacitum cela, multum licet anxia, vulnus.
Pectore conde malum. Quid agat, vulgare caveto,
Vir tuus, idque ipsos malis nescire parentes.
Ipsa mone errantem, sed cum mollissima fandi
Tempora. Saepe bonos irritant aspera verba,
Et duros mulcere datur sermone benigno.

Si flectat pravis conjunx 'tuus usus amicis

In pravum mores, tu ne sere jurgia contra:
Ipsos inter se potius committe sodales:

Nec tibi si sapias, morbosum abrumpere foedus :
Atque ad amicitias potiores vertere mentem,
Durum adeo. Quis sponte malis laetetur amicis?
Mendax absit amor. Tu puro corde maritum
Dilige. Tum quantae tibi sint sua.pignora curae
Conspiciat conjunx: nec erit tam ferreus, ut non
Et constante fide et stabili tangatur amore.

Haec quoque sint, virgo, memori tibi mente reposta.
Nec nimia in risum, tristi nec nubila vultu,

Otia defugienS‚ moderatos sume labores.

Nec duro imperio famulos preme, nec tamen illis
Te dederis facilem: patet indulgentia damnis:
Securos dominos metus et reverentia praestant.
Externas fuge amicitias, nisi cognita quorum
Sint studia et mores et vitae totius ordo.

Δ Improba quae sit anus, subeat tua tectawveto:
Stantes saepe domos vertit malesuada senectus.r

