198 IOANNIS STOBAEI

Pendete pueri matris a complexibus.
An allubescit ludus? ite et ludite
Tenella corda vere vitae florido.
Annis adultis pariter adolescit dolor.
8. Euripides Danae.

Forte aut lacertis, pectori aut ludens meo
Assiliet‚ atque innocua libans oscula
Mulcebit animum. Namque blanditiae hae, pater,
In nostra magnam corda habent pellaciam.

Ἴ 9. Sophocles Ajace.

O nate, nate, vince fortuna patrem,
Par reliqua patri: nec malus censeberis.
N unc hoc beatus vive, quod praesentium
Nullus malorum sensus ad te pervenit.
Nil quippe scire vita jucundissima est,
Discas priusquam gaudia et luctus pati.

10. Euripides Medea.

Atque ecce pueros video lassatos trocho
Adesse, nil materna curantes mala.
Tenella quippe corda tristitiam abnuunt.

TITULUS LXXIX.

A LIBERIS HONOREM DEBITUM PRAESTANDUM
PARENTIBUS: ET AN PER OMNIA Els
· OBEDIENDUM.

1. Magnis.
Cyme, nihil matre est, nihil est patre sanctius illis

J ura quibus cordi, fasque piumque sedent.
2. Euripides Heraclidis.

Quisquis parentes mente veneratur pia,

Hic vivus atque mortuus superis placet.
3. Idem.

Summe decora liberorum gloria est,
Prognatum honestis esse de genitoribus.

