262 IOANNIS STOBAEI

74 Idem Temenisz'.
Egregia saepe semet exserere indoles
Duro malorum pressa dominatu nequit.
8. Menander' Ine-ito.
Si quis Deorum jam mihi dicat, Grato,
Ubi vitam functus fueris vives denuo,
Et fies quidvis, hircus, aut canis, aut ovis,
Equus, homo denique: nam revivendum tibi est:
Ita fata sciscunt: opta quam vitam velis:
Dicturus videor illico, Fac me quidlibet,
Dum ne hominem facias. Unum id animantum omnium
Sine merito habet fortunam aut infortunium.
Equorum ut quisque fortis est, curatius
Habetur alio. Velox m pretio canis
Majore est, quam projectus ingluvie atque iners.
Generosus fruitur gallus praecipua dape,
Atque ultro ignavus alter potiorem, timet.
Homo si quis est bene natus, eductus probe,
Caste moratus, nullum pretium hoc seculo est.
Primas in vita habet assentator, alteras
Calumniator3 at malignus tertias.
Quanto asinum fieri satius quam intuerier
Pejores se pollucibilius vivere! â€œ
9. Theognis.
Saepe repulsa bonos sequitur3 stultosque malosque
Circumstat studiis obsequiosus honor.
10. Idem.
Divitias dat saepe malis Deus: at nec amicis
Ulla, nec hinc ipsis nascitur utilitas.
Perpetuus virtutis honos. Vir pectore forti
Incolumes terras praestitit et populos.
1 1. Sophocles Alete.
Malos profanis prosatos genitoribus

