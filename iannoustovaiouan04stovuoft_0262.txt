254 IOANNIS STOBAEI

14. Idem.
Foris beati qui personam sustinent
Interius similes sunt hominibus caeteris.
15. Philetas.
Hinc tellure vagus feror et feror aequoris unda,
Annorum quot sunt a Jove curricula:
Nec fera Parca malis finem facit. Illa perenne
Durant, atque illis se nova conglomerant.
16. Diphilus.
Fortuna, ut cyathissatrix‚ uno pro bono
Mortalibus tria rursus admiscet mala.

TITULU S CV.

INSTABILEM ESSE HOMINUM PROSPERITATEM,
FACILE DEVERGENTE FORTUNA.

1. Euripides Inone.
Vides tyrannos longa quos fovit dies '
Ut saepe res exigua momento brevi
Deturbet‚ aiios rursus in celsum levet.
Pennata res fortuna. J am multos ego
Vidi supinos spe procul volvi sua.
2. Dionysius Tyrwnnus Leda.
Hominem beatum dixeris quenquam cave,
Nisi jam beato collocatum funere.
Laudare tantum mortuos tuto datur.
3. SophOcles Tyndareo.
Celebranda laude nullius felicitas
Hominis, priusquam sorte defunctus sua
Mortalis aevi terminos impleverit.
Namque una saepe quamlibet celsas opes
In plana traxit hora, cum se lubrica
Fortuna volvit, atque sic visum Deo.

