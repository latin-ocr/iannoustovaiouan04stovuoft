154 IOANNIS STOBAEI

Si flentem videas ne decipiare caveto.
Subridet? tanto trahe fortius. Oscuia libat?
Oscula sint suspecta: madent et labra veneno.
Haec cape quae gesto, tibi do, si dixerit, arma,
Ne cape: tincta feris etenim sunt- omnia flammis.
Incertus. [Anthol. Pal. IX. 157.]
Cur Deus esset Amor? nec enim mala facta Deorum
Novimus: humano sanguine gaudet amor.
Non armata quidem gladio manus: et tamen ecce,
Quae dedit immani funera saevitia.
Stratus enim cum matre puer jacet, et super ipsos
Vir saevis lapidum jactibus interiit. ’ “
Non opus hoeMartis5 Ditisve: Cupidinis omne est.
Cernite quo lusu gaudeat ille puer.
Lucimnus. [Anthol. Pal. X. 29.] ·
Non Veneris puer est laedit qui corda, sed illum
Praescribit vitiis mens male sana suis.
Paulus Silentiarius. [Anthol. Pal. IX. 443.]
Ne Veneri pandas animi penetrale caveto:
Nam ferus a duro corde resultat amor.
Lubricus ille furor. Minima vel parte recepta
Ignescens venas tota sagitta subit.
Nec spes corruptum te mulceat: influit illa
Pascenti venas igne trahens animum.
Incertus. [Anthol. Pal. IX. 497.]
Amorem esuries tollit: sin minus, dies:
Quod si nec haec, nec ista flammam extinxerit,
Nullum remedium superest nisi suspendium.
Theocritus. ¹
Nulla Cupidineo melior medicina furori,
Nicia, non quicquid spargi pote, quiequid inungi,
Quam dulces Musae.
Ibidem.
Languebat tabidus ille,

