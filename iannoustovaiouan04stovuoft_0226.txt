218 IOANNIS STOBAEl

12. Euripides Phoem'ce. ⁷

O copia auri, facile onus gestantibus.

13. Philemon Ala.

Tun' almum credis esse cornu copiae,
Quale effigiant pictores cornu bubulum?
Imo est argentum. Quod tu si habeas, dixeris
Ei quid cupias, omnia extemplo affluent,
Testes, amici, socii, contubernia.

14. Antiphanes.

N ugae merae sunt, alia si auro compares,
Ut cui stat incorruptus naturae vigor
Idemque vultus: cum mores sodalium
Fortuna pingat formis discoloribus.

Ib. Idem.

Exploratrices ingeniorum sunt opes:

Nam qui secundis rebus vivit turpiter,
Quid pressum paupertate facturum putas?
15. Timocles.

Pecunia anima et sanguis est mortalibus:
Quam qui nec habet, nec habendi rationem invenit,
Is inter vivos vita cassus ambulat.

⁷ 16. Euripides Archelao.
Quis non boan se praestet in re prospera?
17. Diphilus.

Pecuniam omnium arbitror validissimum,
Quae conficit res et diffringit quaslibet.

18. Euripides Archelao..

Reddas caveto divitem. Morem gerit
Melius egestas, Spiritus faciunt opes:

Quas qui est adeptus nobilem se existimat.
19. Menander Boeota. ν

Mire divitiae sunt vitiis obtentui.

20. Euripides Andromeda.

Ante omnia aurum laribus exoptem meis.

