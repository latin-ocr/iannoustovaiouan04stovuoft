92 IOANNIS STOBAEI
7. Agatho.

Bona possidenti qui invidet, pereat male.
8, Eur‘tspides Ino.
Quae mater, aut quis genitor infelix malum
Inauspicatam sevit invidentiam?
Ubi, quas adepta corporis partes sedet?
Tenetne media viscera, an geminas manus,
An luminum orbes? quanta laus medicis foret
Ferro vel herba vel salubri poculo
Auferre generi pessimam humano luem!
9. Idem OEdipo.
Pestifera multis mentibus mortalium
Invidia, pariter meque et illam perdidit.
10. Nicomachus Naumachia.
Vitam hanc agenti difficillimum foret ⁷
Vigiles tot oculos invidentum evadere.
1 1. Menander,
Homo invidus perpetuus est hostis sibi,
Dolore nempe sponte quaesito miser.
12. Agatho.
Immunis hominum vita ab invidia foret,
Si nascerentur sorte mortales pari.
13. Euripides Bellerfflhonte.

Quod se minores judicant ideo invident:
Illustriora livor infestus petit

14. Idem Phoenice.
Invidiam haud probo:
Sed invideri res bonas propter velim.
15· Hippothoum
Invidia Divom pessima ac gravissima est:
Gaudet dolendis, atque gaudendis dolet. .

16 Incertus.
Nemo male illi dixerit, ne si quidem

Malignitate vincat invidentiam.

