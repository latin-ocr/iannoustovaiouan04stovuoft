46 IOANNIS STOBAEI

Nicarchus. [Anthol. Pal. XI. 169.]
' Suspensurus heri sese parcissimus Almo,
Propter sex obolos noluit, Aule, mori.
Namque hoc restis erat pretium: deterruit ingens
Sumtus: et, Heus, tanti non moriemur, ait. ¹
Summus avaritiae modus hic, post taedia vitoe
Propter sex obolos non voluisse mori.
Incertus. [Anthol. Pal. IX. 45.]
Invento laqueum quidam projecerat auro:
Aurum cui periit se necuit laqueo.
Incertus. [Anthol. Pal. XI. 170.]
Non quia mors instat, sed quod sex assibus emit
SandapM, miserum plorat Otacilius.
At satis illa capax: solari quaeritis umbram?
Unum ex natorum plebe superjacite.
Lucilius. [Anthol. Pal. XI. 171.]
Furius aegrotans signatis rite tabellis ’
Heredem sese scripserat ipse sibi.
Tum, si iterum valeat, quae siut impendia morbi,
Quae medici, trepidis computat articulis: ¹
Solvendosque decem postquam sibi repperit asses,
Utilior nobis morS, ait, et moritur.
Uno nunc obolo dives jacet: omne quod ultra est
Heredes rapiunt, et'satis esse negant.
Idem. [Anthol. Pal. XI. 165.]
Non sibi puleii, Veiento, sed oeris odore
Languentis curat taedia ventriculi.
Idem. [Anthol. Pal. XI. 172.]
In mare projecit natam sibi Curio prolem, .
Staturum quanti vivere dum numerat.
Ammianus. [Anthol. Pal. XI. 413.]
Convivas, hortum quasi sacrificasset, Apelles
Excipit. An solas forte vocavit oves ?
Ponit enim mentam, lactucas, ocyma, bulbos,

