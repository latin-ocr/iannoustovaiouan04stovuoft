FLORILEGIUM. Trr. 98.

At nulla propriae accepta culpae fert malaÍ¾
Sed quoe natura injunxit, his defungitur.
*Nos vero, praeter ea quae fert necessitas,
Ipsi alia nostra sponte super accersimus.
Dolemus ubi quis sternuit: convitium
Quis dixit, indignamur: v'idit somnium,
Metuimus: ululat noctua, exhorrescimus.
LegeS, honores, ambitus, certatio,
Mala haec adscita nobis sunt, non adsita.
9. Sotades.

Mundus genitor cunctiparens, satorque rerum,
Causas hominum non bene novit arbitrari.
Sunt per sola terrae mala, semper et fuere,
Multisque malis undique gaudet universum.
Res eximias queis fuit invenire cordi,

Sive ingenii laus foret illa, sive dextrae,
Omnes malus hos cernitur exitus secutus:
quue omne malum fluxerat a parente Mundo.
Mundo sapiens judice Socrates putatus,
Mundo sapiens judice Socrates necatur,
J ussus bibere in carcere poculum cicutae.
Crudi polypi Diogenes peremtus esu:
Testudine cum scriberet AEschylus cadente.
Glutito acino strangulat uva te, Sophocles:
Te Euripides in Thrace solo canes vorarunt.
Atra abstulit egregium fames Homerum.
10. Idem.

J ustus, bonus atque ingenio valens, beatus,
Partem invidiae et criminis ut ferat necesse est.
Est quis locuples? labe aliqua tenetur idem.
Verum pius est? pauperies adhaeret illi.
Magno mala sors artifici solet nocere.

J usti retinens sit licet integerque judex,
Natura tamen postulat ut malus vocetur.

235

