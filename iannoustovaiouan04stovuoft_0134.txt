126 IOANN IS STOBAEI ,

21. quhocles Aleasi.
Nemo ut videtur. Sed vide an non rectius
Sit vincere hostem quamlibet fraude impia,
Quam servitutem ferre et imperium pati.
’ 22. Idem Ione.
Rebus quietis jura pietatis coli
Laudo: sed hosti quo minus noceas tuo
Obstare debet nulla legum auctoritas.
23. Menander.
Qui cum non militarit, militiae imperatJ
Gregem hostiarum ducit, non exercitum.-
46. Incertus.
Sive dolo, seu vi'manifesta, clamve palamve.

TITULUS ἰν.
DE PAcE.
1. Euripides Cresphonte.

Pulcherrima Diva Dearum
Pax, circumfusa beato
Sequitur quam copia cornu,
Nimium nimiumque morantem
Te te, Dea, cernere flagro,
Metuens ne plena laborum
Senio mea vita fatiscat,

Tua nectare plena priusquam
Detur semel ora tueri,

Et carmina juncta choreis ·
Epulasque et florea serta.
Ades huic venerabilis urbi,
Longeque penatibus arce
Dirae mala seditionis:

Fugiat discordia, ferro

Quae ludere gaudet acuto.

