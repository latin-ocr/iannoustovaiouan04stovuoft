FLORILEGIUM. Trr. 106. 261

Nec se invidenda tollit in fastigia.
Nam qui minore volvitur spatio cadens
Multo facilius damna dissimulat sua.
Majore moles vasta cum strepitu ruit.
Invidia claris semper est rebus comes,
Et cum favet Fortuna captatum venit.

TITULUS CVI.

DE ILLlS QUI FORTUNATI SUNT INDIGNE.

1. Euripides Bellerophonte.

Fidens honore spiritus tumidos geris.
Ah moriar: almum cernere⁵ haud tanti est jubar
Ut honore plenos tuear indigno malos.

2. Idem Dictye.

J am saepe vidi, saepe et indigne tuli
Bonos sequentes moris exemplum mali
Sermone cum certamen irato strepit.

At illud ingens visu et auditu nefas
Aliquem tacentem probra pejorum pati.
3. Idem OEneo.

Fortuna, amici, cum malos nimium fovet,
Illi insolentes, liberi poenae metu,
Quicquid lubido dictat audacter patrant.

4. Idem Supplicibus.

Res permolesta est maxime optimatibus
Cum dignitatis flore vir splendet malus,
Qui vilis ante jam trahit lingua tribus.

6. Ibidem.

Heu cum malorum vota fortunat Deus,

Ut insolescunt velut id aeternum foret?
5. Idem Helena.

Feliciores saepe perversi probis.
⁸ 3

