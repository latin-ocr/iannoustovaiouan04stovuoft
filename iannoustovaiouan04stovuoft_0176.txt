168 IOANN-IS STOBAEI

TITULUS LXIX.

PRO 'DIVERSIS CONJUGUM MORIBUS NUNC
PRODESSE, NUNC OBESSE NUPTIAS.

1. Theodectes.

Quoties maritus ducit uxorem domum,
Non ille solam ducit uxorem, ut putat.

Cum nupta festum transilit limen pede,
Fortuna pariter intrat aut bona aut mala.
2. Suam-ion.

Audite populus quae Susarion dictitat:
Malum, Quirites, mulier. Interea tamen
Coli penates nequeunt absque isto malo:
Malum est uxorem ducere, et non ducere.

3. Euripide-9.

Nec vita conjugalis infausta omnibus,

Nec fausta rursus. Nam mala uxor maxima est
Miseria. Felix ille qui reperit bonam.
4. Menander.

S. Ut fatear, displicet
Res ipsa. Î‘. Nempe quia sinistrorsum rapis
Quicquid molestum, quicquid adversum accidit
Tecum ipse spectem, et connives ad bona.
Atqui nihil usquam, Simyle, invenias boni
Cui nulla se mali admiscuerit portio.
Mulier opipara res molesta est, nec sinit
Virum pro arbitrio vivere: haec eadem tamen
Sua commoda adfert, liberos: mersum gravi
Morbo maritum curat familiariter,
Nec conflictantem cum Fortuna deserit:
Defuncti exsequias rite curat. Respice
Ad ista, si quid taedii animo obvenerit.
Ita rem feres facilius. Sin quicquid dolet

