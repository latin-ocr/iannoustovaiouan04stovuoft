272 IOANNIS STOBAEI
7. Idem Cressis.

Grave est miseriis atque dedecore opprimi:
At ferre si sors jubeat obducto mala
Clependa velo, fama ne in vulgum exeat
Turbaeque pariat hosticae ludibrium. ’

8. Idem Scyriis.

Meminere damna tegere, qui sapiunt, sua.

TITULUS CX.
DE SPE.

1. Linus.
x Omnia sunt speranda, nihil sperare negatum:

Nam nihil est quod non valeat divina potestas-⁸
2. Apollodorus Pueris.
Non debet animus desponderi in miseriis,
Sed exspectanda sunt meliora in posterum.
3. Euripides Inone.
Spe semper aliqua, qui sapit, vitam fovet.
4. Memmder.
Infortunato spes salutaris Dea est.
5. Euripides Inone.

Nec tibi remittat fraena F ortunae favor,

Adversa nec spem pectori excutiant tuo.
6. Hesiodus Operibus.

Sola sed intactis spes in penetralibus haesit
Margine pressa cadi, nec se projecit in auras
Evolitans; quippe illa cadum jam clauserat ante. ’

7. Euripides Hercule Furente.

Etiam calamitas ipsa lassari solet.

Nec semper aer tristibus flabris gemit:
Nec cui beate nunc, et olim sic erit.
Perpetua rebus imminent divortia.

