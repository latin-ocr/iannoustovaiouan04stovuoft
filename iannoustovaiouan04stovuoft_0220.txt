212 IOANNIS STOBAEI

TITULUS LXXXVIII.

NOBILES ESSE QUI PARENTIBUS PROBIS Po-
TENTIBUS AUT CLARIS NATI SUNT.

1. Euripides.
Avita quamvis nos reliquerunt bona,
At celsus animus et decus gentis manent.
2. Idem Temenisi.
Proh quanta res est, quam valens ad gratiam,
Claro parente ducere excelsum genus:
Nam qui bonis est natus, in re paupere
Retinet honorem, et decoris antiqui memor
Sese ipse contra tela fortunae erigit.
3. Idem Archelao.
Effare nostri si quid auxilii indiges:
Nam signa praebes genere prognati bono.
lb. Ibidem.
Nec illi spiritus celsos patris
Rapuit calamitas.
4. Ibidem.
Pars magna belli est, inclitis majoribus
Satus imperator, fama quem celebrat bona.
5. Ibidem. ,
. Virtus parentum sequitur haeredes suos:
Plus dote magna nobilis conjunx valet.
6. Idem Hecuba.
Egregia, si qua est genere in humano, nota est,
Bonis creari: claritudo nominis
Sublime tollit nomini claro pares.
7. Idem Heraclidis.
Nil tam decorum liberis, quam sanguinem
Bono ex parente ducere et jungi bonis
Connubiali foedere. Haud culpa vacat

