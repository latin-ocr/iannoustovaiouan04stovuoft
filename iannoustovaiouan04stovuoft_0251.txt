FLORILEGIUM. Trr. 98. 243

Litibus: insedit morbida cura domos.
Rure labor multus, multusque in fluctibus horror.
Qui peregri vivunt, his et habere metus,
Et nec habere dolor. Tum ducta conjuge semper
Anxius: in vita caelibe, solus eris.
Qui pater ast satagit: vivit non suaviter orbus.
AEtas est juvenum stulta, vieta senum. .
Nil igitur satius, quam nunquam eernere lucem:
Vel modo conspecta luce repente mori. ᾖ
Lucianus.
Omnia mortali mortalia: praetereunt res,
Aut homo res vita praetereunte fugit. ¹
Padadas. [Anthol. Pal. X. 58.]
Nudus in hanc veni tellurem: nudus abibo:
'Quid satago nudum natus ad exitium?
’ Idem. [Anthol. Pal. x. 65·]
Navigium vita est, quae tempestatibus actos
Naufragio oogit non leviora pati.
Fortuna clavum moderante volubilis aevi,
Erramus, veluti per vada vasta maris.
Aura favens aliis, aliis contraria. Portus
Unus erit cunctis denique subter humum.
Idem. [Anthol. Pal. X. 72.]
Vita nihil, nisi res aet ludicra. Ludere disce
Depositis curis, aut mala multa pati.
Idem. [Anthol. Pal. X. 73.]
Si quem fors agat atque ferat, ferat atque feratur:
Ni ferat, et feret hunc fors magis, et feriet.
Idem. [Anthol. Pal. X. 81.] ’
Nascebar lachrymans: lachryme moriturus: et in te
Heu nihil inveni, vita, nisi lachrymas.
Idem. [Anthol. Pal. ib.]
Infirmum est hominum genus et miserabile, raptum
Quod subter terram solvitur in cineres.
a 2

