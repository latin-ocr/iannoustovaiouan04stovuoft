118 IOANNIS STOBAEI

Namque labores hominum generi
Finem peperere beatum.
4. Idem Archelao.

Audere semper fortiter juvenes decet t

Nam gloriae exsors semper est ignavia:

Celebritatem sanguis et sudor ferunt.

52 Τρήσεως.

Res populi commune bonum vir robore praestans,
‘Immotus primis qui stat in ordinibus, ’

Oblitusque fugae venit in certamina Martis,
Adjiciens animum, projiciens animam :

Qui propter stantem generosae mortis amore
Concitat: hunc bello dixeris egregium:

Quem subito hostiles pavitant fugitantque catervae:
Qui belli fluctus arte manuque regit: ·

Qui dulcem amittit, sed primus, in agmine vitam:
Magnus honor generi, magnus honor patriae.

Vulnera multa ferenS, adversa sed omnia, fosso
Pectore, lorica nec minus, et clypeo. ‚

Hujus ad exequias plorant juvenesque senesque:
Hunc tota urbs planctu funera prosequitur:

Sed nec honore caret tumulus, sobolesque superstes, v
Et sobolis soboles, totaque posteritas:

Semper honos nomenque manent et posthuma fama:

, Sub tellure siti gloria morte caret:

Scilicet intrepidum quem stantem et belligerantem , -

Pro patria et natis Mars ferus abripuit.
Fugerit at nigrae si longa silentia noctis,

Et spolia e bello victor opima ferat,
Hunc venerata minor colit, hunc et serior aetast

Sic tumulum multo plenus honore petit:
Cujus honoratam populo nec vocibus ausit

Nec dictis quisquam laedere canitiem:
Assurgunt illi juvenes aequaevaque turba:

