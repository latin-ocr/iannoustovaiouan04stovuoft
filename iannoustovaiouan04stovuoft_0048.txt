40 IOAN N IS STOBAEI

Pars manibus 'victum quaerunt, artesque fatigant
Palladis ingenio Mulciberique datas.

Ast aliis Musae, dulces ante omnia Musae,
Doctrinae multo nectare corda rigant.

Alter Apollineo donatus munere vates,
Omne malum multo quam venit ante docet:

Verba Dei praestant. Fato quaecunque manet sors,
Non hanc avertet victima, sed nec aves,

Nec qui Paeonias aegris mortalibus herbas
Saepe erraturam ferre laborat opem.

Saepe dolor tenuis morbos produxit acerbos,
Tollere quos nullis sit medicaminibus:

Saepe diu saevo jactatum corporis aestu
Contactu sanum reddidit una manus.

Sic fato sors laeta venit, contraria fato:
Nec vitare datur quae placuere Deis.

Omnia confusis sunt plena tumultibus, et quo
Exeat inceptum non videt auctor opus.

Hinc qui sollicite momenta expendit agendi,
Imprudens magnis luctibus obruitur:

Et temere aggressis divino munere felix
Exitus absolvit non bona consilia.

Divitiis nullus modus est, nec finis habendi:
Nam quibus inprimis res nitet ampla domi,

Bis tantum cupiunt. Et quis satiaverit omnes?
Humano generi commoda dant superis

Commoda sed noxam pariunt: qua J uppiter usus
Vindice, nunc illum, mox alium feriet.

